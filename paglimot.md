# Paglimot
   
nasan na nga ba ang mga alaala?   
yung mga nakaraan na ngayon ay wala na   
ang mga bagay na matagal na tapos na   
bakit araw araw hinahanap hanap pa

mga ilang ulit pa nga bang masasaktan sa mga bagay na dumaan at nasayang.?   
mga sandali na pinangarap ngunit ngayon ay nasaan?   
yung dating ikaw at ako, yung salitang tayo?   
sa pangarap nalang nananatiling hindi nagbabago

larawan ng panahon na malayo sa kasalukuyan   
malayo sa ngaun na lahat nawalan na ng kulay   
tulad ng mga pangakong pinaniwala na tunay   
biglang nasira't nawawalan ng saysay at buhay

ang bawat sandali na naiisip ka kulang pa ba?   
bakit saan man tumingin ay naaalala ka   
lumipas na ang mga araw na sa tabi ay wala ka   
ngunit bakit hanggang ngayon ang isip ko patuloy pading umaasa   
na sa huli mananatiling ikaw at ako padin ang magkasama

iyong tinig ang pa uli ulit na naririnig   
salitang sinsambit masarap pakinggan kahit walang himig   
bawat titik ay sinusulat at iniibig   
kahit gawa lamang at malayo sa katotohanan, sa isip patuloy na iginigiit

mahirap lumimot dahil sa sakit na naidulot   
sa mga oras na inubos sa taong minahal ng lubos   
sa mga pangarap na nilaan  mga panahon na kung saan,   
**sa imahinasyon lamang naging tunay ang salitang walang hanggan**.   


> Author : John Kenneth Abella   
Date : February 14, 2018